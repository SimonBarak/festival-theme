---
layout: event
stage: Studio
title: "Kofein a dopamin"
slug: "-"
more: "moderované hraní her"
author: "Kolektiv FRAG"
friday:
  start: 11.00
  end: 19.00
saturday:
  start: 11.00
  end: 20.00
---

pátek 20. 8. 2021, 11.00–19.00
sobota 21. 8. 2021, 11.00–19.00

Dvě napětí prostupují naším světem, tlak na práci a zábavu. Na jedné straně musíme neustále produkovat víc, efektivněji, angažovat se na vlastní práci, prezentaci, mobilitě či kompetenci. Na druhé straně se štěstí a zábava stávají stále více nutností vykazovanou na sociálních sítích. Místo toho, aby byly náhlým vytržením z každodennosti, stávají se stejně náročné jako práce. Právě počítačové hry, největší segment současné kultury je známý třeba nevybíravými technikami práce (crunche, korporátní kultura), a tak i samotné hry často nenabízí nic jiného než pracovní aktivitu (craftění, grindění, sběr zkušeností a herních měn). Dnes máme přitom čím dál tím větší povědomí nejen o těchto mechanismech výroby a zábavy, ale snad také o nás samých. Ne chléb a hry, ani kafe a cigára, ale kofein a dopamin. Přijďte si popovídat a vyzkoušet současné hry, ty diskutované (PUBG, Death Stranding, StarCraft II) i autorské a indie (11th Dream, Riot: Civil Unrest).

FRAG je kolektivem působícím při 3D pracovišti AVU. Věnuje se gamingu, jeho přesahům s uměním, filosofií a 3D technologiemi. Jde o otevřenou skupinu, kterou tvoří především Adam Trbušek, Artur Magrot, Václav Janoščík, Filip Hauer, Viktor Takáč a Jakub Rajnoch.
