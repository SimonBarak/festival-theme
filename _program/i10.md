---
layout: event
title: "Péče jako kapitál"
slug: "-"
more: "přednáška"
author: "Petra Hlaváčková"
stage: Sál
isFriday: true
friday:
  start: 16.00
  end: 17.30
---

V době pandemie se více vyjevuje, jak nefunkčně a nerovně jsou v naší společnosti rozděleny a hodnoceny aktivity spojené s péčí – stále připadají většinou ženám a jsou neplacené nebo placené málo. Kde se vzala tato nízká hodnota tak důležitých činností, jako je výchova dětí nebo vytváření zázemí domova? Můžeme se vymanit z dualismu produktivní a neproduktivní práce a najít k péči nový vztah? Při bližším zkoumání jiných kultur a jejich vztahu k architektuře a veřejnému prostoru se nabízejí zcela odlišné modely zacházení s péčí a toto téma je také stěžejní pro současnou čtvrtou vlnu feminismu. Pojďme se společně zamyslet nad některými koncepty, které ve svojí badatelské práci rozvíjejí architektka a teoretička Menna Agha (patřící k třetí generaci přesídlených Núbijek) a filosofka Rosi Braidotti.
