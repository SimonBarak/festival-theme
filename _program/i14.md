---
layout: event
title: "Nails and dreams"
slug: "-"
more: "kultivace rukou"
author: "Eva Rybářová"
stage: Zázemí 2
friday:
  start: 19.30
  end: 23.00
saturday:
  start: 19.30
  end: 23.00
bio:
  - Eva Rybářová je fotografka a vizuální umělkyně. Vedle vlastní výstavní činnosti je spolu s Marií Tučkovou aktivní v hudebně-performativním synth-popovém duu Cloudy Babies.
---

Eva Rybářová tě provede světem nehtů slavných žen. Nehtů popových hvězd, političek a sportovkyň. Nehtů žen, které obdivujeme i nenávidíme. Otevře dveře do světa zkrášlování, i do jeho systému znaků a poodhalí, jak nás tyto znaky ustanovují v rámci společenské hierarchie. Nehty vám možná ukážou, že konzumní společnost není o konzumu, ale spíš o zařazování se na společenském žebříčku. Je o morálce a prestiži a konzum sám plní úlohu znaku. Křičí do světa: já na to mám. Jsem vám rovný. Nebo možná jsem víc než vy. Nebo: nepropadl jsem se na dno. Záleží na mně. Mám věci, vydělal jsem si na ně. Moje práce, můj život má hodnotu. Má cenu. To, co mám, tvoří to, kdo jsem. Jinými slovy, logika konzumní společnosti se opírá o identitu a tvoří touhy. Ale subjekt, který opírá svoji hodnotu o logiku konzumní společnosti, získává schopnost mít touhy neukojitelné. Ty se totiž odvíjí od poměřování se s okolím a ústí v nekončící přebíjenou o to, kdo je víc.
