---
layout: event
thumb:
  - Koronczi
  - Prilucik

stage: Dolní foyer
title: "BRUCHOVRAVY #002, CZBM210822 "
slug: "-"
more: "kritická degustace"
author: "Dávid Koronczi, David Přílučík a Rasťo Kraviansky"
saturday:
  start: 11.00
  end: 14.00
bio:
  - Dávid Koronczi je umělec, pedagog v ateliéru vvv na VŠVU, kulturní organizátor a grafický designér. Zajímá se o angažované přístupy v umění, kolektivní sdílení a symbolicko-kritický potenciál gastronomie.
  - David Přílučík je umělcem, členem Ateliéru bez vedoucího a spolku Artyčok TV a spolupracuje s neziskovými a aktivistickými organizacemi. Ve své současné práci tematizuje vztahy a situace, které formují naši sociální a kulturní danost.
  - Rasťo Kraviansky je folklorní tanečník, bývalý člen SĽUK (Slovenský ľudový umelecký kolektív), aktuálně působící v několika inscenacích Slovenského národného divadla.
---

Naše individua jsou tvořeny celým spektrem různých živých a neživých forem, které se skládají v široké paletě vztahů. Kolonie bakterií umožňují trávení, bakteriofágní viry brání bakteriím v přemnožení. Bakteriální kolektivy střevního mikrobiomu jsou zřejmě schopné ovlivňovat náladu a vývoj mozku. Kdo jsme? Například fermentování zeleniny je proces přeměny rostlinné biomasy v mikrobiální populace symbiontů, které konzervují potravu, ale také tvoří náš mikrobiom. Komplikovaný kolektiv soužití řady různých druhů obývajících naše střeva. Jaké příběhy vypráví fermentace o světě ekosystémové a klimatické krize? Prostřednictvím komponované hostiny, která proběhne v průběhu sobotního brunche, se spolu pokusíme přeformulovat stereotypní uvažování o našich identitách (například v binárních vztazích mužského s ženským, člověka s přírodou nebo se společností).
