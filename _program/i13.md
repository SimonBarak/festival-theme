---
layout: event
thumb: Vlková
title: "Rozvzpomínání budoucnosti"
slug: "-"
more: "tarot a výklad snů"
author: "Veronika Vlková"
stage: Zázemí 1
friday:
  start: 19.30
  end: 23.00
saturday:
  start: 19.30
  end: 23.00
bio:
  - Veronika Vlková je umělkyně a ilustrátorka. Zajímá ji přírodní léčitelství, alternativní verze budoucnosti a příběhy snových vizí.
---

Kdo si myslel myšlenku předtím, než jste si ji pomysleli? Nevědomí. Je to laboratoř vícerozměrných rekombinací, která je při vstupu do vědomí kladena do zřetězení znaků. Abychom myšlenky mohli artikulovat, musíme je položit do jednotlivých slov, následujících jedno po druhém. Kreativní síla rozumu spojuje organizovanou sílu vědění s chaotickou, podvědomou touhou po poznání a náhodnými výpady nevědomí. Jak ale tyto akty zvědomit? Při spánku má nevědomí navrch. Co když tedy do svých vizí o budoucnosti zapojíme spaní a regeneraci? Impulzy pro obrazy zítřků pak nepřijdou z hlavy, spánek je nám dá jako dar.
Výklad tarotových karet na základě rozboru snů nabízí nový obraz budoucnosti, který je vybudován silami nevědomí a neobjektivistického poznání. Karta nikdy neříká budoucnost, karta otevírá prostor intuici. Vzpomeňte si na svůj nedávný sen, spolu s Veronikou Vlkovou jej rozeberte a na základě jeho analýzy si povídejte se svým nevědomím při výkladu tarotu.
